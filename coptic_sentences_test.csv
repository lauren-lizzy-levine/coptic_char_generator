index,sentence
0,ⲁⲛⲥⲱⲧⲙⲇⲉϩⲱⲱϥϩⲛⲛⲉⲕⲣⲁⲫⲏⲉⲧⲟⲩⲁⲁⲃⲉⲧⲃⲉⲡⲉϩⲟⲟⲩⲙⲡⲃⲱⲗⲉⲃⲟⲗⲛⲧⲡⲉⲙⲛⲡⲕⲁϩ·ⲁⲩⲥⲉϩⲟⲩⲏⲣⲧⲁⲣⲁⲭⲏϫⲉⲉⲩⲛⲁϣⲱⲡⲉ·
1,Ⲛⲕⲉⲁⲅⲅⲉⲗⲟⲥⲅⲁⲣⲡⲉϫⲁϥϫⲉⲥⲉⲛⲁⲣϩⲱⲃⲉⲡⲃⲱⲗⲉⲃⲟⲗⲙⲡⲕⲟⲥⲙⲟⲥⲕⲁⲧⲁⲑⲉⲉⲛⲧⲁⲛⲥⲱⲧⲙ·
2,Ⲁⲛⲁⲩϩⲱⲱϥⲙⲡⲛⲁⲩⲉⲛⲧⲁϥⲧⲁⲙⲉⲓⲉⲡⲧⲏⲣϥ·ⲉⲛⲉⲙⲛⲗⲁⲁⲩⲥⲟⲟⲩⲛⲉⲙⲏⲧⲧⲉⲓⲉⲣⲟϥⲙⲛⲡⲉϥⲙⲉⲣⲓⲧⲛϣⲏⲣⲉⲓⲥⲡⲉⲭⲥ·
3,ⲉⲩⲕⲱⲧⲙⲙⲟϥⲛϫⲟⲩⲱⲧⲉⲛⲣⲟⲙⲡⲉ·ⲛⲉⲣⲉⲡⲣⲣⲟⲕⲱⲧⲡⲉⲙⲡⲉⲓⲣⲡⲉⲛⲧⲉⲓϭⲟⲧ·ⲉⲛⲉⲩⲥⲱⲧⲙⲁⲛⲡⲉⲉϩⲣⲟⲟⲩⲛⲣⲉϥⲣⲉⲓⲟⲡⲉⲉϥⲣϩⲱⲃⲛϩⲏⲧϥ·
4,Ⲉⲧⲃⲉⲟⲩϭⲉⲉⲃⲟⲗϫⲉϣⲟⲣⲡⲉⲛⲉⲩⲕⲱⲧⲙⲙⲟϥⲙⲡϫⲟⲉⲓⲥ·ⲡⲁⲓⲉⲧⲉⲙⲛⲗⲁⲁⲩⲛϣⲧⲟⲣⲧⲣⲛⲁⲟⲩⲱⲛϩⲉⲃⲟⲗϩⲛⲛⲉϥⲙⲁⲛϣⲱⲡⲉ·
5,ⲛⲟⲩⲧⲉⲓⲙⲓⲛⲉⲁⲛⲡⲉⲡⲛⲟⲩⲧⲉ·ⲁⲗⲗⲁϣⲁⲣⲉⲡⲉϥⲙⲟⲕⲙⲉⲕⲙⲛⲡⲉϥⲟⲩⲉϩⲥⲁϩⲛⲉⲣⲱϣⲉⲉⲙⲁⲧⲉⲉⲧⲁⲙⲉⲓⲉⲧⲉⲭⲛⲏⲛⲓⲙ·
6,Ⲛⲓⲙϭⲉⲡⲉⲛⲧⲁϥⲧⲁⲙⲓⲟⲟⲩⲉⲙⲏⲧⲧⲉⲓⲉⲡⲟⲩⲉϩⲥⲁϩⲛⲉⲙⲡⲛⲟⲩⲧⲉ·
7,ⲧⲁⲓⲟⲛⲧⲉⲑⲉⲉⲧⲉⲣⲉⲡⲛⲟⲩⲧⲉⲛⲁⲕⲱⲧⲛⲁϥⲙⲡⲉϥⲣⲡⲉⲉⲑⲏⲡ·
8,ⲉⲧⲉⲡⲁⲓⲟⲛⲡⲉⲛⲧⲁⲡⲥⲟⲫⲟⲥⲡⲁⲩⲗⲟⲥⲥϩⲁⲓⲉⲧⲃⲏⲏⲧϥ·ϫⲉⲛⲧⲱⲧⲛⲡⲉⲡⲣⲡⲉⲙⲡⲛⲟⲩⲧⲉ·ⲁⲩⲱⲡⲉⲡⲛⲁⲙⲡⲛⲟⲩⲧⲉⲟⲩⲏϩⲛϩⲏⲧⲧⲏⲩⲧⲛ·
9,ⲡⲁⲗⲓⲛⲟⲛϫⲉⲧⲉⲧⲛⲥⲟⲟⲩⲛⲁⲛϫⲉⲛⲧⲉⲧⲛⲡⲣⲡⲉⲙⲡⲉⲡⲛⲁⲉⲧⲟⲩⲁⲁⲃⲉⲧⲛϩⲏⲧⲧⲏⲩⲧⲛ·
10,Ϣⲁϥϫⲟⲟⲥⲟⲛⲛϭⲓⲟⲩⲁϩⲛⲛⲥⲟⲫⲟⲥⲛⲁⲣⲭⲁⲓⲟⲥϫⲉⲡⲛⲟϭⲛⲑⲩⲥⲓⲁⲥⲧⲏⲣⲓⲟⲛⲙⲡⲛⲟⲩⲧⲉⲡⲉⲡϩⲏⲧⲙⲡⲥⲟⲫⲟⲥ·
11,ⲧϭⲓϫⲅⲁⲣⲙⲛⲧⲉⲛⲉⲣⲅⲓⲁⲙⲡⲛⲟⲩⲧⲉⲧⲉⲛⲧⲁⲥⲧⲁⲙⲉⲓⲟⲛⲧⲉⲕⲧⲓⲥⲓⲥⲧⲏⲣⲥ·ⲛⲧⲟⲥⲟⲛⲧⲉⲛⲧⲁⲥⲧⲁⲙⲉⲓⲟⲙⲡⲣⲱⲙⲉ·
12,ϯⲛⲁⲙⲟⲩⲧⲉⲉⲣⲟⲟⲩⲧⲏⲣⲟⲩⲛⲥⲉⲁϩⲉⲣⲁⲧⲟⲩϩⲓⲟⲩⲥⲟⲡ·
13,Ⲁⲩⲱⲟⲛⲡⲙⲁⲅⲁⲣⲓⲟⲥⲇⲁⲩⲉⲓⲇⲱϣⲉⲃⲟⲗ·ϫⲉⲛⲉϥϭⲓϫⲛⲉⲛⲧⲁⲩⲡⲗⲁⲥⲥⲉⲙⲡⲉⲧϣⲟⲩⲱⲟⲩ·
14,ⲁⲩⲱⲟⲛϩⲛⲱⲥⲏⲉⲡⲉϫⲁϥϫⲉⲧⲁϭⲓϫⲧⲉⲛⲧⲁⲥⲥⲱⲛⲧⲛⲧⲉⲥⲧⲣⲁⲧⲓⲁⲛⲧⲡⲉ·
15,ⲡⲁⲗⲓⲛⲟⲛϩⲛⲏⲥⲁⲓⲁⲥϫⲉⲧⲡⲉⲡⲉⲡⲁⲑⲣⲟⲛⲟⲥ·ⲡⲕⲁϩⲡⲉⲡϩⲩⲡⲟⲡⲟⲇⲓⲟⲛⲛⲛⲁⲟⲩⲉⲣⲏⲧⲉ·
16,Ⲁϣⲡⲉⲡⲏⲓⲉⲧⲉⲧⲛⲁⲕⲟⲧϥ·ⲛⲁⲓⲡⲉϫⲉⲡϫⲟⲉⲓⲥ·
17,ⲙⲏⲧⲁϭⲓϫⲁⲛⲧⲉⲛⲧⲁⲥⲧⲁⲙⲓⲉⲛⲁⲓⲧⲏⲣⲟⲩ·
18,ⲛⲧⲟⲥⲟⲛⲧⲉⲛⲧⲁⲥⲡⲗⲁⲥⲥⲉⲙⲡϣⲟⲣⲡⲛⲣⲱⲙⲉⲁⲇⲁⲙ·
19,ⲉⲧⲃⲉⲡⲁⲓⲙⲛⲛⲥⲁⲧⲉⲡⲗⲁⲥⲓⲥⲙⲡϣⲟⲣⲡⲛⲣⲱⲙⲉⲉⲧϩⲛⲧⲕⲉⲛⲉⲥⲓⲥ·
